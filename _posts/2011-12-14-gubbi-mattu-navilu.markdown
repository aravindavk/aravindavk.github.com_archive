---
title: ಗುಬ್ಬಿ ಮತ್ತು ನವಿಲು
tags: [kannada,fonts,unicode,gubbi,navilu]
layout: post
desc: ಗುಬ್ಬಿ ಮತ್ತು ನವಿಲನ್ನು ಹುಡುಕಲು ಹೋಗಬೇಡಿ ನಾನೀಗ ಬರೆದಿರುವುದು ಕನ್ನಡದ ಎರಡು ಹೊಸ ಫಾಂಟ್&zwj;ಗಳ ಬಗ್ಗೆ
---
ಗುಬ್ಬಿ ಮತ್ತು ನವಿಲನ್ನು ಹುಡುಕಲು ಹೋಗಬೇಡಿ ನಾನೀಗ ಬರೆದಿರುವುದು ಕನ್ನಡದ ಎರಡು ಹೊಸ ಫಾಂಟ್&zwj;ಗಳ ಬಗ್ಗೆ :)

ಕನ್ನಡಕ್ಕೆ ಸರಿಯಾದ ಯುನಿಕೋಡ್ ಫಾಂಟ್&zwj;ಗಳು ಇಲ್ಲ ಎಂಬ ಕೊರಗು ಇದ್ದೇ ಇತ್ತು. ಕೆಲವು ಫಾಂಟ್&zwj;ಗಳು ಮುಕ್ತ ಲೈಸೆನ್ಸ್&zwj;ನಲ್ಲಿ ಲಭ್ಯವಿದ್ದರೂ ಅದನ್ನು ಸರಿಪಡಿಸುವವರು ಇರಲಿಲ್ಲ. ಬಹಳ ದಿನಗಳಿಂದ ಸರಿಪಡಿಸಲು ಪ್ರಯತ್ನ ಪಡುತ್ತಿದ್ದರೂ ಅದರ ಬಗ್ಗೆ ಮಾಹಿತಿಗಳು ಸರಿಯಾಗಿ ಸಿಗುತ್ತಿರಲಿಲ್ಲ. ಕೆಲವೊಂದಷ್ಟು ಯುನಿಕೋಡ್ ರೂಲ್ಸ್ ಬಗ್ಗೆಯೇ ಸಂದೇಹಗಳು, ಇನ್ನು ಕೆಲವೊಂದಷ್ಟು ಫಾಂಟ್&zwj;ನ ಜವಾಬ್ದಾರಿಯೋ ಅಥವಾ ರೆಂಡರಿಂಗ್ ಇಂಜಿನ್&zwj;ನ ಜವಾಬ್ದಾರಿಯೋ ತಿಳಿಯುತ್ತಿರಲಿಲ್ಲ.

ಹೀಗೇ ಈಗಿರುವ ಫಾಂಟ್&zwj;ಗಳಲ್ಲಿನ ತೊಂದರೆಗಳನ್ನು ಪಟ್ಟಿ ಮಾಡಿಕೊಂಡು, ಗ್ಲಿಫ್(ಅಕ್ಷರದ ಚಿತ್ರ) ಮಾಡಲು ಇರುವ ಸಾಧ್ಯತೆಗಳು ಹಾಗೂ ಅದಕ್ಕೆ ಬೇಕಾದ ತಂತ್ರಾಂಶಗಳ ಅಧ್ಯಯನದಲ್ಲಿ ತೊಡಗಿಕೊಂಡೆ. ಮೊನ್ನೆ [ವಾಸುದೇವ್](https://twitter.com/#!/vasudevkamath) ಡೆಬಿಯನ್ ಪ್ಯಾಕೇಜ್ ಮಾಡುವಾಗ ಕೇಳಿದ, ಕೇದಗೆ ಫಾಂಟ್&zwj;ಗೆ ಬಹಳ ಹಿಂದೆ ರಿಪೋರ್ಟ್ ಆದ ದೋಷವರದಿ ಹಾಗೇ ಇದೆ, ಅದನ್ನು ಸರಿಪಡಿಸಿ ಆ ಫಾಂಟ್ ಅನ್ನು ನೋಡಿಕೊಳ್ಳಬಹುದಾ ಅಂತ. ನಾನು ಇನ್ನೊಂದು ಫಾಂಟ್ ಕೆಲಸ ಅರ್ಧ ಮಾಡುತ್ತಿದುದರಿಂದ ನೋಡೋಣ ಎಂದಿದ್ದೆ. ಕೊನೆಗೆ ನೋಡೋಣ ನೋಡೋಣ ಎಂದು ಹಾಗೇ ಬಿಟ್ಟರೆ ಆಗದ ಕತೆ ಎಂದು ಆ ಫಾಂಟ್&zwj;ನಲ್ಲಿದ್ದ ಬಗ್ ಫಿಕ್ಸ್ ಮಾಡಿದೆ, ಆ ದೋಷವರದಿಯಲ್ಲಿಲ್ಲದಿದ್ದರೂ ನನ್ನ ಪಟ್ಟಿಯಲ್ಲಿದ್ದ ಕೆಲವು ಬಗ್ ಫಿಕ್ಸ್ ಮಾಡಿದೆ. ಎಲ್ಲಾ ಮುಗಿದ ಮೇಲೆ, ಆ ಬದಲಾಯಿಸಿದ ಫಾಂಟ್&zwj;ಗಳಿಗೆ ಅದೇ ಹೆಸರಿಡಬಹುದಾ ಮತ್ತು ನಾನೇ ನೋಡಿಕೊಳ್ಳುತ್ತೇನೆ ಎಂದು ಹೇಳಲು ಸಾಧ್ಯವಾ ಅಂತ ದ್ವಂದ್ವ ಆಯ್ತು.. ಆಗ ಸಹಾಯಕ್ಕೆ ಬಂದಿದ್ದು ಮೈಸೂರಿನ [ರವಿಶೇಖರ್](https://twitter.com/#!/twistedlogix). ಅವರ ಸಲಹೆಯಂತೆ ಹೊಸ ಹೆಸರು ಯೋಚಿಸುವಾಗ "ಗುಬ್ಬಿ" ಎಂದು ಹೇಳಿದೆ, ಅದು ಅವರಿಗೂ ಬಹಳ ಇಷ್ಟ ಆಯಿತು, ಇನ್ನೊಂದು ಹೆಸರನ್ನು ಹುಡುಕುವಾಗ ಅದೇ ಥೀಮ್ ಅಲ್ಲಿ ಹುಡುಕು ಅಂದರು, ಕೊನೆಗೆ "ನವಿಲು" ಆರಿಸಿದ್ದಾಯ್ತು. ಆ ಹೆಸರು ಓದಿಕೊಂಡರೇ ಒಂತರಾ ಆನಂದವಾಗ್ತಿತ್ತು :) ಎಲ್ಲಾ ಬದಲಾವಣೆಗಳು ಆದ ನಂತರ github ನಲ್ಲಿ ಅದನ್ನು ಹಾಕಿದ್ದಾಯ್ತು.

![Gubbi Showcase](/photo/gubbi-showcase/m.png)
<span class="imgCaption">ಗುಬ್ಬಿ ಕಿರುನೋಟ</span>

<div class="sep"></div>
<div class="sep"></div>

![Navilu Showcase](/photo/navilu-showcase/m.png)
<span class="imgCaption">ನವಿಲು ಕಿರುನೋಟ</span>
<div class="sep"></div>
<div class="sep"></div>
ಈ ಫಾಂಟ್&zwj;ಗಳಲ್ಲಿ ಧೋಷಗಳಾವುದೂ ಇಲ್ಲವೆಂದಲ್ಲ, ಇನ್ನೂ ಕೆಲವು ತೊಂದರೆಗಳಿವೆ ಒಂದಷ್ಟು ಪಟ್ಟಿ ಮಾಡಿಕೊಂಡಿದ್ದೇನೆ, ನಿಮಗೆ ತೊಂದರೆಯಾದದ್ದೂ ಹೇಳಿ, ಮುಂಬರುವ ಆವೃತ್ತಿಯಲ್ಲಿ ಸರಿಪಡಿಸಬಹುದು. ಈ ಫಾಂಟ್&zwj;ಗಳ ಬಗ್ಗೆ ಇಲ್ಲಿ ಮತ್ತು ಇಲ್ಲಿ ಓದಿರುತ್ತೀರಿ. ಈಗ ಮೊದಲನೇ ಆವೃತ್ತಿಯಲ್ಲಿ ಆಗಿರುವ ಬದಲಾವಣೆಗಳ ಬಗ್ಗೆ ನೋಡೋಣ.
<div class="sep"></div>
<div class="sep"></div>
**ತಪ್ಪಿದ್ದ ಮೊದಲನೇ ಅಕ್ಷರ "ಅ"**

![kedage_gubbi_a](/photo/kedage-gubbi-a/m.png)
<span class="imgCaption">ಎಡಗಡೆ ಇರುವುದು ಕೇದಗೆ ಹಾಗು ಬಲಗಡೆ ಇರುವುದು ಗುಬ್ಬಿ.</span>
<div class="sep"></div>
<div class="sep"></div>
**ಓಕಾರ ಬರೆಯುವಾಗಿನ ತೊಂದರೆಗಳು** 

LibreOffice ಬಳಸುವರಿಗೆ ಅನುಭವ ಆಗಿರುತ್ತದೆ, "ಜಿನೋಮ್" ಎಂದು ಬರೆಯಲು ಹೋದರೆ "ಜಿ" ಮತ್ತು "ನೋ" ಕೂಡಿಕೊಂಡು ಓದಲು ಅಸಾಧ್ಯವಾಗುತ್ತದೆ. ಆದರೆ ಪಿಡಿಎಫ್ ಗೆ ಬದಲಾಯಿಸಿದಾಗ ಸರಿಯಾಗುತ್ತಿತ್ತು. ಅದು Libre Office ನ ತೊಂದರೆ ಎನಿಸಿದರೂ ಫಾಂಟ್ ನಲ್ಲೇ ಸರಿಪಡಿಸಬಹುದಾಗಿತ್ತು. ಕೆಳಗಿನ ಚಿತ್ರ ನೋಡಿ.

![bugs in libre](/photo/kedage-bugs-libreoffice/m.png)
<span class="imgCaption">ಲಿಬ್ರೆ ಆಫೀಸ್ ಬಳಸುವಾಗಿನ ಫಾಂಟ್ ತೊಂದರೆಗಳು(ಎಡಗಡೆ ಕೇದಗೆ ಮತ್ತು ಬಲಗಡೆ ಗುಬ್ಬಿ)</span>
<div class="sep"></div>
<div class="sep"></div>
**ಅಳವಡಿಸದ ಅಕ್ಷರಗಳು**

Hyphen Minus, ರುಪಾಯಿ symbol, ಹಾಗೂ ಇನ್ನೂ ಕೆಲವು ಅಕ್ಷರಗಳು/ಚಿತ್ರಗಳು ಫಾಂಟ್ ನಲ್ಲಿ ಇರಲಿಲ್ಲ, ಹಾಗಾಗಿ ಅವಿಲ್ಲದೇ ಡಿಟಿಪಿ ಕೆಲಸಗಳನ್ನು ಮಾಡುವಾಗ ಅವುಗಳು ಸರಿಯಾಗಿ ಕಾಣಿಸುತ್ತಿರಲಿಲ್ಲ, ಕೆಲವಷ್ಟನ್ನು ಅಳವಡಿಸಿದ್ದಾಯಿತು. ಆದರೆ ಇನ್ನೂ ಬಹಳಷ್ಟು missing ಇದೆ. 
<div class="sep"></div>
<div class="sep"></div>
**ತಪ್ಪಾಗಿ ಕಾಣಿಸುವ ಅಕ್ಷರಗಳು**

ಮಲ್ಲಿಗೆ ಫಾಂಟ್&zwj;ನಲ್ಲಿ ವು ಬರೆದಿದ್ದು ಮ ತರಹ ಕಾಣಿಸುತ್ತಿತ್ತು, ಹಾಗೂ ಪು ಮತ್ತು ಫು ತಪ್ಪಿತ್ತು.

![bugs in libre](/photo/mallige-bugs/m.png)
<span class="imgCaption">ಮಲ್ಲಿಗೆ ಮತ್ತು ನವಿಲು ಫಾಂಟ್&zwj;ನಲ್ಲಿನ ವ್ಯತ್ಯಾಸ(ಎಡಗಡೆ ಮಲ್ಲಿಗೆ ಹಾಗೂ ಬಲಗಡೆ ನವಿಲು)</span>
<div class="sep"></div>
<div class="sep"></div>
ಜನವರಿಯ ಕೊನೆಯ ವಾರದಲ್ಲಿ ಈ ಫಾಂಟ್&zwj;ಗಳ ಎರಡನೇ ಆವೃತ್ತಿ ಬಿಡುಗಡೆ ಮಾಡುವ ಯೋಚನೆಯಿದೆ, ಅದರ ಒಳಗೆ ಸಾಧ್ಯವಾದಷ್ಟೂ ತೊಂದರೆಗಳನ್ನು ನಿವಾರಿಸುವ ಮನಸಿದೆ. ಇದೆಲ್ಲವನ್ನೂ ಸಾಧ್ಯವಾಗಿಸಲು ನಿಮ್ಮೆಲ್ಲರ ಸಹಕಾರ ಅಗತ್ಯವಿದೆ. ಈ ಫಾಂಟ್&zwj;ಗಳನ್ನು ಬಳಸಿ, ತೊಂದರೆ ಕಂಡು ಬಂದಲ್ಲಿ ಹೇಳಿ.

ಫಾಂಟ್&zwj;ಗಳನ್ನು ಮಾಡುವ ಮುಕ್ತ ತಂತ್ರಾಂಶಗಳ ಬಗ್ಗೆ, ಫಾಂಟ್ ತಂತ್ರಜ್ಞಾನದ ಬಗ್ಗೆ ಮುಂಬರುವ ದಿನಗಳಲ್ಲಿ ಬರೆಯುತ್ತೇನೆ. ನಾನು ಉಪಯೋಗಿಸಿರುವ ತಂತ್ರಾಂಶಗಳು FontForge, Python, Inkscape. 

ಈ ಫಾಂಟ್&zwj;ಗಳ ಬಗ್ಗೆ ವಾಸುದೇವ್ ಬರೆದಿರುವ [ಬ್ಲಾಗ್](http://blog.copyninja.info/2011/12/kannada-gets-new-fonts.html) ಮತ್ತು ಶಿವು ಲಿನಕ್ಸಾಯಣದಲ್ಲಿ ಬರೆದಿರುವ [ಬ್ಲಾಗ್](http://linuxaayana.net/2011/12/%E0%B2%97%E0%B3%81%E0%B2%AC%E0%B3%8D%E0%B2%AC%E0%B2%BF-%E0%B2%AE%E0%B2%A4%E0%B3%8D%E0%B2%A4%E0%B3%81-%E0%B2%A8%E0%B2%B5%E0%B2%BF%E0%B2%B2%E0%B3%81-%E0%B2%95%E0%B2%A8%E0%B3%8D%E0%B2%A8%E0%B2%A1/) ಓದಿ. 

ಗುಬ್ಬಿ ಫಾಂಟ್ ಅನ್ನು [ಇಲ್ಲಿ](https://github.com/downloads/aravindavk/Gubbi/Gubbi.ttf) ಹಾಗೂ ನವಿಲು ಫಾಂಟ್ ಅನ್ನು [ಇಲ್ಲಿ](https://github.com/downloads/aravindavk/Navilu/Navilu.ttf) download ಮಾಡಿಕೊಳ್ಳಬಹುದು. ಲಿನಕ್ಸ್ ಉಪಯೋಗಿಸುತ್ತಿದ್ದರೆ, download ಮಾಡಿದ ಫಾಂಟ್&zwj;ಗಳನ್ನು ನಿಮ್ಮ ಹೋಮ್ ಡೈರೆಕ್ಟರಿಯಲ್ಲಿ .fonts ಎಂಬ ಡೈರೆಕ್ಟರಿ ಒಳಗೆ ಕಾಪಿ ಮಾಡಿ, ಆಮೇಲೆ ಟರ್ಮಿನಲ್ ಓಪನ್ ಮಾಡಿ `fc-cache` ಎಂದು ರನ್ ಮಾಡಿ. ವಿಂಡೋಸ್ ಬಳಸುತ್ತಿದ್ದರೆ ರೈಟ್ ಕ್ಲಿಕ್ ಮಾಡಿ ಇನ್&zwj;ಸ್ಟಾಲ್ ಮಾಡಬಹುದು ಅನ್ನಿಸುತ್ತೆ, ಅಥವಾ C:\Windows\Fonts ಡೈರೆಕ್ಟರಿಗೆ ಕಾಪಿ ಮಾಡಿ. (ನಾನು ವಿಂಡೋಸ್&zwj;ನಲ್ಲಿ ಬಳಸಿ ನೋಡಿಲ್ಲ).

ಗುಬ್ಬಿ ಮತ್ತು ನವಿಲು ಫಾಂಟ್&zwj;ಗಳನ್ನು ಬದಲಾಯಿಸುವ ಹಾಗೂ ಪ್ರಯೋಗ ಮಾಡುವ ಯೋಚನೆಯೇನಾದರೂ ಇದ್ದರೆ [ಇಲ್ಲಿ](https://github.com/aravindavk/Gubbi) ಮತ್ತು [ಇಲ್ಲಿ](https://github.com/aravindavk/Navilu) source download ಮಾಡಿಕೊಳ್ಳಬಹುದು. :) 
